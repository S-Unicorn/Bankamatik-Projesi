# Bankamatik-Projesi
Ecodation Java SE Staj Projesi
  
     Yaptığım projede gerçekleştirmek istediğim: bir bankamatik projesinin ana hatlarını katmanlı mimariyle tasarlayarak temel metotlarını, sınıf, paket ve veri tabanı düzenini oluşturmak. Console’a giren kişiyi iki seçenek bekliyor: kayıt olmak ya da sisteme giriş yapmak. Kişi, sisteme kayıtlı değilse bilgilerini girerek kaydolur, kayıtlıysa mail ve şifresiyle sisteme giriş yaparak istediği bankamatik işlemini gerçekleştirir. 
     Bu proje admin ve user olmak üzere iki tip kullanıcıya hizmet vermek üzere tasarlanmıştır. Kullanıcı sisteme giriş yaptıktan sonra, kullanıcı tipine göre yapabilecekleri işlemlerin sıralandığı menüye yönlendirilir. Admin, user’ın yapabildiği para çekme, para yatırma, havale ile para gönderme ve mail gönderme işlemlerini gerçekleştirebilir ve buna ek olarak seçtiği bir kullanıcının işlem geçmişini görüntüleme ve kullanıcıların üyeliklerini aktif ya da pasif hale getirme yetkisine sahiptir. User, yani sıradan kullanıcı ise sadece para çekme, para yatırma, para havale etme ve mail gönderme işlemlerini gerçekleştirebilir. Bütün bunların veri tabanına kayıt edilmesi için MySQL’de: adminpanel, userpanel ve register olmak üzere üç ayrı tablo oluşturulmuştur. 
     Sisteme kayıtlı olan her üyenin bilgileri register tablosunda yer almaktadır. Sisteme ilk kez üye olmak isteyen kullanıcı: ad, soyad, şifre, hesap bakiyesi, id, aktiflik durumu, kullanıcı tipi ve mail adresiyle birlikte veri tabanına kaydedilir. Tabloların ekran görüntüsü sayfa 27’de bulunmaktadır. Sistemi sadece bir tane admin olabilecek şekilde kurduğum için ilk kez kaydolan kullanıcı otomatik olarak “user”, kullanıcının hesap bakiyesi default olarak “0” ve aktiflik durumu “aktif” olarak kaydedilir. 
     Tüm kullanıcıların para çekme, para yatırma, havale ve mail gönderme işlemleri ve bunların detayları, işlemlerin yapıldığı tarihle birlikte userpanel tablosuna kaydedilir.
     Admine özel işlemler olan hesap geçmişi görüntüleme ve kullanıcı aktifleştirme ya da pasifleştirme işlemi ise adminpanel tablosuna kaydedilir. Adminin yaptığı para çekme, para yatırma, havale ve mail gönderme işlemleri, her kullanıcı için ortak işlemler oldukları için veri tabanındaki userpanel tablosuna kaydedilir.
